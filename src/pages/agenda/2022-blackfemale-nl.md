---
templateKey: agenda-post
language: nl
title: Black Female Representation in Music
slug: blackfemale
date: 2022-02-15T16:35:39.507Z
description: AB Talks Black Female Representation in Music
featuredpost: true
featuredimage: /img/templateevent.jpeg
tags:
  - Talks
year: '2022'
artists:
  - Ancienne Belgique
location: Brussels
datestart: 2022-03-08T17:30:00.000Z
dateend: 2022-03-08T21:30:00.000Z
fblink: /
---

Event Link: [click here](https://www.abconcerts.be/nl/agenda/bhm-x-ab-talks-black-female-representation-in-the-music-industry/a105J000005Hp7jQAC)

Dit evenement is GRATIS, mét reservatie.

Ter ere van Black History Month in België en Internationale Vrouwendag slaan we de handen in elkaar met Black History Month Belgium (BHM) om het belang van black female representation in de muziekwereld te bespreken. Een internationaal panel komt op 8 maart samen in de AB Club.

Onze collectieve muziekgeschiedenis én toekomst zou er heel somber uitzien zonder het indrukwekkende werk en de baanbrekende repertoires van zwarte vrouwen. Nochtans is er tot op vandaag een groot gebrek aan diversiteit op alle niveaus en in alle takken van de muziekindustrie.

Zwarte vrouwen zijn niet enkel ondergerepresenteerd, maar worden ook minder betaald dan hun witte (vrouwelijke) collega’s en krijgen vaak te maken met racisme in de werkcontext. Ter ere van Black History Month in België en Internationale Vrouwendag spreken we met verschillende (ervarings)deskundigen over discriminerende mechanismen in de muziekbusiness.

We onderzoeken ook de moeilijkheden waar zwarte, vrouwelijke artiesten mee te maken krijgen bij het uitbouwen van hun carrière en welke invloed dat heeft op hun mentale gezondheid. Bovendien bespreken we het belang van én mogelijke oplossingen richting meer zwarte vrouwelijke representatie in de muziekwereld, zowel voor als achter de schermen.

Deze Talk is een organisatie van AB en Black History Month Belgium. Op 8 maart, Internationale Vrouwendag, brengen we een internationaal panel van artiesten, diversiteitsmedewerkers en changemakers samen in de AB Club. De sprekers worden binnenkort bekendgemaakt. Toegang is gratis, maar registratie is verplicht. Er is een beperkt aantal plaatsen voorzien, maar je zal de Talk ook kunnen volgen via livestream.
