---
templateKey: agenda-post
language: nl
title: BHM x FOMU Open Air Exhibition
slug: fomu-2022
date: 2022-04-01T18:08:15.593Z
description: Photo exhibition all around Antwerp
featuredpost: false
featuredimage: /img/FOMU_Logo.jpg
tags:
  - exhibition
year: '2022'
artists:
  - FOMU
location: Antwerp
datestart: 2022-03-14T10:00:15.654Z
dateend: 2022-03-28T22:00:00.000Z
---
\#Artists#

**1. Agneskena : "Is dat uw zus? - Mijn zus is een hijabi"**

![agneskena](/img/agneskena.jpg "agneskena")
_Is dat uw zus? - Mijn zus is een hijabi_

Deze foto maakt deel uit van de vierdelige fotoreeks “Is dat uw zus?” van visuele artiest Agneskena. Dit project portretteert de kracht van begrip, saamhorigheid en acceptatie zonder concessies te hoeven doen aan je eigen individualiteit en overtuigingen door middel van gesprekken en beelden. Met deze momentopnames wil de artiest de schoonheid van de zwarte vrouw weergeven in zijn verschillende vormen en facetten. “Mijn zus is een hijabi”, naam van deze specifieke fotoreeks, weerspiegelt een realiteit waar velen zich in kunnen terugvinden. Het overkoepelend idee van dit project is om perspectieven te bieden op een zwart individu zijn in een westerse samenleving.

[Instagram](https://www.instagram.com/agneskena_visuals/)

**2. Aicha Dukuly: Kroeshaarfestival Hair & Fashion Show 2022**

![aicha](/img/aicha.jpg "aicha")
_Kroeshaarfestival Hair & Fashion Show 2022_

Op 5 & 6 september 2020 vond de tweede editie van het Kroeshaar Festival plaats, een weekend voor en door ons gevuld met muziek, workshops, talks, een markt die black owned businesses in de schijnwerpers zet en een spectaculaire modeshow als afsluiter. De fotografe bracht de hele dag door achter de schermen van deze modeshow en legde temidden alle heisa en stress enkele spontane momenten vast. Dit beeld legt het moment vast waarop ondermeer model Monica Kamara - gekleed in X-RAY ART STUDIOS - in afwachting staat van haar cue om de show te starten en de catwalk te betreden. Het was voor de auteur van dit werk vooral inspirerend om te zien hoe al het harde werk en maanden van voorbereiding en samenwerking van artiesten, ontwerpers, jongeren en creatievelingen uit verschillende domeinen op dat moment tot bloei kwam. Voor sommigen was dit de eerste keer en meteen ook een fantastische opportuniteit om zichzelf te kunnen ontplooien.

[Instagram](https://www.instagram.com/iyeeshaaaa/)

**3. Anastasia Bidjocka / Nastiiie**

![anastasia](/img/anastasia.jpg "anastasia")

“ Summer 2018, Brussels, it is hot.
« Shake dat ting miss, Cana, Cana

Shake dat ting miss, Annabella »

Get Busy begint te spelen, een klassieker.

Het geluk, de vreugde, het is het ideale moment om een foto te nemen. Deze foto komt in een fotoalbum om later het moment  te herinneren.

Ik ben opgegroeid met de fotoalbums van mijn ouders. Albums met hun leven in Kameroen en in België. Als mijn moeder door een van die albums bladerde, zag ik haar glimlachen bij de herinneringen aan een bepaalde nacht. Ik wil dat ook voor mijn toekomstige ik doen en herinneringen ophalen met mijn vrienden.

Ik vind het fijn dat ik wegwerpcamera's heb, omdat ik erg onhandig ben, vooral omdat ik dan minder bang ben om ze stuk te maken.

Opwinding, ik heb geen idee hoe de foto zal zijn.

Vreugde als je het gezicht van familieleden en vrienden ziet als ze twee maanden later het resultaat ontdekken.

Als je die foto's maakt, lach je later en begrijp ik het gevoel dat mijn moeder had toen ze hetzelfde deed. Het geluk om je vrienden samen te zien, de herinneringen, de kracht van de vereniging."

[Instagram](https://instagram.com/nastiiie)

**4. Awa: “Awaiting the bride’s entrance” (2020)**

![awa1](/img/awa1.jpg "awa1")
_“Awaiting the bride’s entrance” (2020)_

Awaiting the bride’s entrance: Deze foto werd genomen tijdens onze reis naar Senegal in 2020 voor de trouw van mijn zus Ndeye-Fatou vlak voordat de coronacrisis uitbrak. Het was het tweede officiële feest, na het eerste feest dat in België georganiseerd werd. Deze foto werd gelopen in de aanloop naar het moment waarop mijn zus in haar eerste outfit de eerste keer ‘de rode loper’ zou bewandelen. De ceremonie was ondertussen al even begonnen en iedereen wachtte af. Het afwandelen van de loper zou hierna nog vier keer gebeuren.

**Awa: “Wedding Affairs II” (2019)**

![awa2](/img/awa2.jpg "awa2")
_“Wedding Affairs II” (2019)_

Wedding Affairs II: dit beeld werd genomen tijdens de trouw van de beste vriendin van mijn oudste zus, die ook een goede vriendin van mij is. Ze trouwde tijdens de zomer van 2019. Aangezien wachten een groot deel uitmaakt van de feesten die ik bezocht heb, komt dit soms ook terug in mijn beelden. De feesten kennen een grote aanwezigheid van vrienden, familie, kennissen en soms onbekenden. Op dit beeld had de dochter van de schoonzus van de bruid een moment nodig om de drukte te trotseren met haar aanwezigheid terwijl de bruid door vrienden geholpen werd haar “mousor” goed te krijgen.

[Instagram](https://www.instagram.com/aw.0aa/)

[Website](https://awagaye.myportfolio.com/)

**5. Brice Guiho: Brotherhood** 

![brice1](/img/brice1.jpg "brice1")
_Brotherhood_ 

Fidele, de eerste man rechts, ging trouwen met zijn mooie en lieftallige vrouw Helen. Op dat moment fotografeerde ik alleen de jongens. Ik wist van meet af aan dat ze allemaal goede vrienden waren. Voor deze foto wilde ik ze voorstellen als een leger of vrienden, met een vriendschap zo diep dat ze voor mij als broers overkomen. Ze konden hun gezicht niet strak houden, er was te veel gekkigheid. Ik beeldde me in dat dit moment echt weergeeft hoe ze zich elke keer gedragen als ze elkaar zien. PS: Hélène & Reyana zijn zussen, gek toch? :)



**Brice Guiho: Twins**

![brice2](/img/brice2.jpg "brice2")_Twins_

Jonnick en Galvani zijn een tweeling. Het was Jonnick's verjaardag en we waren alvast in het stadhuis aan het wachten op Reyana, de bruid. Galvani realiseerde zich dat de das van zijn broer niet goed om was, dus besloot hij hem te helpen. Toen Galvani dichter bij zijn broer ging staan, wist ik dat er iets interessants ging gebeuren, iets wat ik moest vastleggen, want wat is broederschap als je je broers en zussen niet een beetje plaagt, toch? Jonnick dacht dat het een goed idee was om Galvani een nep kus te geven omdat hij zijn hoofd naar beneden boog... Galvani gaf hem toen een klap met dubbele vingers en ze barsten allebei in lachen uit.

[Instagram](https://www.instagram.com/briceguiho/)

[Website](https://www.briceguiho.com/)

**6. Jasmine Emba: Krachtige vrouwen**

![jasmine](/img/jasmine.jpg "jasmine")
_Krachtige vrouwen_

Mits alle moeilijkheden dat er zijn in de wereld hebben deze vrouwen gekozen om te werken en om samen hun krachten te binden. Een betere toekomst, dat is hun visie!  Midden in de zon werken van  ‘s ochtends vroeg tot ‘s avonds laat, want opgeven staat niet in hun woordenboek.

Er zijn machines om hun werk te doen maar de financiële middelen hebben ze er nog niet voor, daarbuiten is het ook niet hun prioriteit.

Hun doel? Dat is zorg kunnen dragen voor hun kinderen, hen naar school brengen en voldoende eten kunnen leggen op tafel.

Het zijn moeders, dochters, verloofde, vriendinnen van anderen, maar daarnaast zijn het krachtige vrouwen.

Waardering dat is wat ze verdienen, want ze zijn het niet alleen waard but they also matter!

[Instagram](https://instagram.com/stories.on.my.path?utm_medium=copy_link)

**7. MoonaSeeYa / Mouna (Sarah Maïmouna): War da Killa**

![mouna](/img/mouna.jpg "mouna")
_War da Killa_

Oorlog is dodelijk. Oorlog doodt al tientallen jaren aan de poorten van Europa, in het Midden-Oosten, in Azië en in Afrika.

Oorlog blijft aanhouden doordat golven van geweld worden uitgezonden, in de steden, de lichamen, de harten en in de geesten van de mensen die het ondergaan of die er getuige van zijn. Deze golven laten blijvende sporen na die de tijd doorkruisen in verschillende vormen (onzekerheid, trauma, xenofobie, niemandsland, onderontwikkeling, epidemie, enz.) en het is aan onze generatie om zich ervan te ontdoen of om het op zijn minst te proberen zoals vele anderen voor ons dat probeerden.

Dans is niet alleen een hoogstaande culturele praktijk, het is ook een manier om jezelf uit te drukken  wanneer woorden tekortschieten en je emoties te sterk zijn. Het maakt vereniging en samenhang mogelijk wanneer taal niet langer volstaat en de spanning te intens is. Het is een vorm van genezing wanneer lichaam, geest en hart van elkaar zijn losgekoppeld. Solidariteit met het volk van Oekraïne, solidariteit met de voorstanders van vrede, solidariteit met alle onderdrukte, door oorlog geteisterde mensen en herverbinding met ons mens-zijn!"

[Instagram](https://www.instagram.com/kovu.bymoona/?utm_medium=copy_link)

[Website](https://moonaseeya.tumblr.com)

**8. Rami Hara: Welcoming hand**

![rami](/img/rami.jpg "rami")
_Welcoming hand_

Deze beelden werden gemaakt tijdens het vreedzame protest in Brussel. Het was een prachtige demonstratie van eenheid met een overvloed aan steun en liefde.
Deze documentaire serie documenteert de prachtige interactie tussen de demonstranten. Het legt de geweldige demonstratie van eenheid en liefde vast, meer dan tienduizend Belgen zakten af naar Brussel om hun steun te betuigen.

Omdat ik deelnam aan het protest, vond ik het van groot belang om de situatie te documenteren. Dit voor het geval de media het verhaal zouden verdraaien en de demonstranten als schurken zouden afschilderen, iets wat tot op vandaag een ernstig probleem blijft.

[Website](https://www.ramihara.com/)
