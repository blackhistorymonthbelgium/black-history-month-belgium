---
templateKey: blog-post
language: nl
slug: 'Publieke verklaring '
title: >-
  Publieke verklaring Our Stories Unsencored (OSU vzw), Black History Month
  Belgium, & Kroeshaar Festival
date: 2022-08-17T17:08:22.327Z
description: Een belangrijke boodschap betreffende het heden & toekomst van BHMB
featuredpost: true
featuredimage: /img/apple-touch-icon.png
author: BHMB
tags:
  - publieke verklaring
---
**Onderwerp: seksueel grensoverschrijdend gedrag**  

Eén van de belangrijkste doelstellingen van Black History Month Belgium is om ruimte te geven en te creëren voor Zwarte mensen in België. De veerkracht van de Zwarte gemeenschappen te vieren en verder te bouwen op bestaande netwerken om deze gemeenschappen te versterken. Door onze toegewijde hardwerkende vrijwilligers hebben we velen, in verschillende steden, kunnen bereiken. Zozeer zelfs dat jullie ons jullie ervaringen toevertrouwde, naar onze evenementen kwamen, jezelf deelde met ons en elkaar, onze evenementen oneindig steunde en mee luidop droomde met ons over toekomstige edities. Jullie hebben de gemeenschap samen met ons gecreëerd, de theorie omgezet in praktijk en ons zoveel bijgeleerd doorheen het proces. Een zegen waarvoor we oneindig dankbaar zijn. Het is voor deze reden dat we een belangrijke boodschap willen delen.

**Na de editie van Black History Month Belgium 2022, hebben we bericht gekregen dat er  situaties zijn geweest van seksueel grensoverschrijdend gedrag.**  Deze situaties omvatten: het zenden van ongewenste, seksuele berichten en foto’s via sociale media. Uit verdere getuigenissen is gebleken dat dit gedrag werd vertoond door één van onze beheerders. In het licht hiervan heeft deze persoon afstand genomen van alle functies binnen O.S.U. vzw., Black History Month Belgium en Kroeshaar Festival. Het spijt ons ten zeerste dat deze gevallen zich hebben voorgedaan en wij betuigen ons diepe medeleven met de slachtoffers en alle betrokkenen. 

**Als een organisatie, willen we graag ons standpunt duidelijk maken: dit gedrag en andere vormen van misbruik en discriminatie tolereren wij niet.** We zijn momenteel de organisatie aan het herstructureren en implementeren mechanismen die betere checks and balances afdwingen. Als u bent blootgesteld aan enige vorm van kwetsuren,  misbruik en/of discriminatie dat u met ons wilt delen, doe dat alsjeblieft. We willen graag een open en eerlijke dialoog aangaan met iedereen die hiermee in aanraking is geweest, zodat we het vertrouwen kunnen herstellen in de ruimtes die we samen hebben gecreëerd. We zullen ons uiterste best doen om de juiste omgeving te creëren, om u gedachten en gevoelens te uiten en zullen de nodige stappen ondernemen om u lijden te verlichten. 

**We zullen met en naast u staan.**

Alle getuigenissen kunnen gestuurd worden naar volgend e-mailadres: **hello@osubelgium.com**. Alles dat u met ons deelt, wordt met het meeste respect behandeld en blijft vertrouwelijk. Een vertrouwenspersoon zal contact met u opnemen zodra we uw e-mail hebben ontvangen. Daarnaast zullen we via klinische psycholoog, Dr. Ama Kissi, mentale gezondheid ondersteuning bieden aan alle slachtoffers.

**U hebt onze onvoorwaardelijke steun. U bent en blijft belangrijk voor ons.**

**Voor BHM Belgium – Brussels, Leuven, Brugge, en Wallonië**

Eric Cyuzuzo, Amina Adebisi Odofin, Olga Briard, Laura Ganza, Bettina Guigui, Bitshilualua Kabeya en Sonia Mutaganzwa 

**Voor  BHM Belgium – Antwerp** 

Audrey Ikirezi, Merryl Njimegni, Cheikh Niang, Nico Hillé, Sophie Gallant, Jason-Louise Graham, Uwera Franckaerts, Olivia Jadesola Foresythe, Daisy en Eyram Amavi

**Voor BHM Belgium – Gent** 

Philsan Osman en Faiza Osman 

**Voor BHM Belgium – Communicatie en grafisch ontwerp (alle steden)**

Ange-Vanessa Nsanzineza, Jelaime Dino Mayamba, Rhoda Yeboah en Rachel Hansoul

**OSU**

Shari Aku Legbedje en Jessica Kipoy Lungama

en

**Kroeshaar Festival team**
